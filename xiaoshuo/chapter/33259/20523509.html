{"id":0,"code":"20523509.html","title":"第八章素书白文","latest_chapter_name":"正文 第十一章素书考","xiao_shuo_code":"33259","content":"\u003cbr/\u003e\u003cbr/\u003e    素者，符先天之脉，合玄元之体，在人则为心，在事则\u003cbr/\u003e\u003cbr/\u003e     为机，冥而无象，微而难窥，秘密而不可测，笔之于书，天地之秘泄矣。\u003cbr/\u003e\u003cbr/\u003e     谷城山人黄石公授韩人张子房受宋人张商英参\u003cbr/\u003e\u003cbr/\u003e     原始章\u003cbr/\u003e\u003cbr/\u003e     道原于天，贤人君子体道而行，则盛衰成败，治乱去就间，自无不当，惟道重则行，道亦重，故穷达之际，君子审焉。\u003cbr/\u003e\u003cbr/\u003e     夫道、德、仁、义、礼，五者一体也。道者，人之所蹈，使万物不知其所由。德者，人之\u003cbr/\u003e\u003cbr/\u003e     所得，使万物各得其所欲。仁者，人之所亲，有慈惠恻隐之心，以遂其生成。义者，人之所宜，赏善罚恶，以立功立事。礼者，人之所履，夙兴夜寐，以成人伦之序。\u003cbr/\u003e\u003cbr/\u003e     夫欲为人之本，不可无一焉。贤人君子，明于盛衰之道，通乎成败之数，审乎治\u003cbr/\u003e\u003cbr/\u003e     乱之势，达乎去就之理。故潜居抱道以待其时。若时至而行，则能极人臣之\u003cbr/\u003e\u003cbr/\u003e     位；得机而动，则能成绝代之功。如其不遇，没身而已。\u003cbr/\u003e\u003cbr/\u003e     是以其道足高，而名重于后代。\u003cbr/\u003e\u003cbr/\u003e     此章揭道之体，析道之用，为贤人君子者不可离道，亦不可轻试，特以处穷处达之法言之，见时不可违，机不可失，不然，以道殉人，名亦何重之有。\u003cbr/\u003e\u003cbr/\u003e     正道章\u003cbr/\u003e\u003cbr/\u003e     德足以怀远，信足以一异，义足以得众，才足以鉴古，明足以照下，此人之俊也。\u003cbr/\u003e\u003cbr/\u003e     行足以为仪表，智足以决嫌疑，信可以使守约，廉可以使分财，此人之豪也。\u003cbr/\u003e\u003cbr/\u003e     守职而不废，处义而不回，见嫌而不苟免，见利而不苟得，此人之杰也。\u003cbr/\u003e\u003cbr/\u003e     此章豪俊杰三者，总于道中，炼到出人头地处，或谓杰胜豪，豪胜俊，便属支离，并非立言本旨。\u003cbr/\u003e\u003cbr/\u003e     求人之志章\u003cbr/\u003e\u003cbr/\u003e     绝嗜禁欲，所以除累；抑非损恶，所以禳过；贬酒阙色，所以无污；避嫌远疑，所以不误；博学切问，所以广知；高行微言，所以修身；恭俭谦约，所以自守；深计远虑，所以不穷；亲仁友直，所以扶颠；近恕笃行，所以接人；任材使能，所以济务；殚恶斥谗，所以止乱；推古验今，所以不惑；先揆后度，所以应卒。设变致权，所以解结；括囊顺会，所以无咎；橛橛梗梗，所以立功；孜孜淑淑，所以保终。\u003cbr/\u003e\u003cbr/\u003e     道非志弗见，故绝嗜禁欲等语总以勉人之志，志无渗漏，即为体道之君子矣。\u003cbr/\u003e\u003cbr/\u003e     本德宗道章\u003cbr/\u003e\u003cbr/\u003e     夫志心笃行之术，长莫长于博谋，安莫安于忍辱；先莫先于修德，乐莫乐于好善；神莫神于至诚，明莫明于体物；吉莫吉于知足，苦莫苦于多愿；悲莫悲于精散，病莫病于无常；短莫短于苟得，幽莫幽于贪鄙；孤莫孤于自恃，危莫危于任疑，败莫败于多私。\u003cbr/\u003e\u003cbr/\u003e     此章言本必本德，宗必宗道，然非志心笃行者，不能体道合德，中间言言吃紧。\u003cbr/\u003e\u003cbr/\u003e     遵义章\u003cbr/\u003e\u003cbr/\u003e     义者，人之所宜，赏善罚恶，以立功立事，唯遵义则事功不堕，否则，其弊立见矣。\u003cbr/\u003e\u003cbr/\u003e     以明示下者暗，有过不知者蔽，迷而不返者惑，以言取怨者祸，令与心乖者废，后令缪前者毁。怒而无威者犯，好众辱人者殃；戮辱所任者危，慢其所敬者凶。\u003cbr/\u003e\u003cbr/\u003e     貌合心离者孤，亲谗远忠者亡。近色远贤者昏，女谒公行者乱，私人以官者浮，凌\u003cbr/\u003e\u003cbr/\u003e     下取胜者侵，名不胜实者耗。略己而责人者不治，自厚而薄人者弃废，以过弃功\u003cbr/\u003e\u003cbr/\u003e     者损，群下外异者沦，既用不任者疏，行赏吝色者沮，多许少与者怨，既迎而拒者乖。\u003cbr/\u003e\u003cbr/\u003e     薄施厚望者不报，贵而忘贱者不久，念旧恶而弃新功者凶。用人不得天者殆，强用人者不畜。为人择\u003cbr/\u003e\u003cbr/\u003e     官者乱，失其所强者弱。决策于不仁者险，阴计外泄\u003cbr/\u003e\u003cbr/\u003e     者败，厚敛薄施者凋。战士贫游士富者衰。货赂公行者昧。\u003cbr/\u003e\u003cbr/\u003e     闻善忽略，记过不忘者暴。所任不可信，所信不可任者浊。牧人以德者集，绳人以刑者散。小功不赏，则大功不立；小怨不赦，则大怨必生。赏不服人，罚不甘心者叛。赏及无功，罚及无罪者酷。听谗而美，闻谏而仇者亡。能有其有者安，贪人之有者残。\u003cbr/\u003e\u003cbr/\u003e     此章因前章道与德以见义，在所必遵，故历指其如此，贤人君子稍有疏漏，人品事功无一不堕，则志心笃行为尤要云。\u003cbr/\u003e\u003cbr/\u003e     安礼章\u003cbr/\u003e\u003cbr/\u003e     礼者，人之所履，不安于理，便多乖违之象，故以安礼结之。治身治家治智，舍此不可。至其用兵处尤约而该，舜之舞干而苗格，非安礼与？\u003cbr/\u003e\u003cbr/\u003e     怨在不舍小过，患在不预定谋；福在积善，祸在积恶；饥在贱农，寒在堕织；安在得人，危在失上；富在迎来，贫在弃时。\u003cbr/\u003e\u003cbr/\u003e     上无常躁，下多疑心；轻上生罪，侮下无亲；近臣不重，远臣轻之；自疑不信人，自信不疑人；枉士无正友，曲上无直下；危国无贤人，乱政无善人。\u003cbr/\u003e\u003cbr/\u003e     爱人深者求贤急，乐得贤者养人厚；国将霸者士皆归，邦将亡者贤先避；地薄者大物不产，水浅者大鱼不游；树秃者大禽不栖，林疏者大兽不居；山峭者崩，泽满者溢。弃玉取石者盲，羊质虎皮者辱；衣不举领者\u003cbr/\u003e\u003cbr/\u003e     倒，走不视地者颠；柱弱者屋坏，辅弱者国倾；足寒伤\u003cbr/\u003e\u003cbr/\u003e     心，人怨伤国；山将崩者，下先隳；国将衰者，人先弊；根枯枝朽，人困国残；与覆车同轨者倾，与亡国同事者灭；见已往，慎将来；恶其迹者，预避之。\u003cbr/\u003e\u003cbr/\u003e     畏危者安，畏亡者存。夫人之所行，有道则吉，无道则凶。\u003cbr/\u003e\u003cbr/\u003e     吉者，百福所归；凶者，百祸所攻；非其神圣，自然所钟。\u003cbr/\u003e\u003cbr/\u003e     务善策者，无恶事；无远虑者，有近忧。重可使守固，不可使临阵。贪可使攻取，不可使分阵。廉可使守主，不可使应机。五者各随其材而用之。\u003cbr/\u003e\u003cbr/\u003e     同志相得，同仁相忧，同恶相党，同爱相求，同美相妒，同智相谋，同贵相害，同利相忌，同声相应，同气相感，同类相依，同义相亲，同难相济，同道相成，同艺相规，同巧相胜。此乃数之所得，不可与理违。\u003cbr/\u003e\u003cbr/\u003e     释己以教人者逆，正己以化人者顺。逆者难从，顺者易行；难从则乱，易行则理。\u003cbr/\u003e\u003cbr/\u003e     详体而行，理身、理家、理国可也。\u003cbr/\u003e\u003cbr/\u003e     此章见理身理家理国，必须豫为图维，故援理以决之，援数以明之，总见道、德、仁、义、礼为，为人之本，为治家治国之要，反复申详得失之理，治乱之形与夫用兵之要罔不备具矣。","cnt":0,"sort":20523509,"author":"（汉）黄石公 著，刘泗 译","prev":"20523506.html","next":"20523511.html","book_title":"素书","updateTimeFmt":"2024-03-31 17:08:27","category":"历史小说"}